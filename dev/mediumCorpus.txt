Kosólola bosémbo ezalí loléngé ya koloba na moninga mua yo na kimia na ndéngé ete boyokani mpé kososolama ékoba kati na bino.
Yango ekosala ete moko na moko asosola eloko moninga alobi.
Kosósola malamu to kokokisa mposa elobi moninga.
Kosólola bosémbo ezalí bongo loléngé bato bakoki kosólola na ndéngé ete mindondo.
Bitumba mpé kosuana ezalá soko moké te (ezalá tata na muana, tata na mama, moninga na moninga, molakini na muana kelasi, mokonzi na mosali, bakonzi bango na bango).
Lolo oyo, kosólola bosémbo ekomí lisanga monene na mokili mobimba esangisi bato banso basili koyékola yango mpe basepeli kosalela motindo yango ya kosolola.
Kosólola bosémbo ezalí eloko ya motuya esengeli bato mingi bayeba mpé bayékola yango.
Mpo ete ezalí kolakisa biso ndenge tokoki kovanda bísó na bísó na ndenge ya kimia, esengo, boboto, boyokani, bosémbo mpe bondeko.
Varicelle eza bokono boye bopesamaka mingi kolandana na infection ya yambo na virus ya varicelle na zona (VZV).
Bokono oyo bomemaka bobebi ya loposo oyo esalaka ba mpote, ya mike mike na mokosa, oyo ekoki kobimisa bokulutu.
Mingi mingi ebandaka na panzi, mokongo, mpe na elongi ebongo epanzani nzoto mobimba.
Bilembo mosusu ekoki kozala fièvre, koyoka bolembu, mpe moto mpasi.[2] Mingi mingi bilembo biumelaka mikolo mitano kino zomi.
Mikakatano mikoki ntango mosusu kozala pneumonie, bongo kovimba, to loposo kozwa infection na ba bactérie na mpe mikakatano misusu.
Bokono oyo mingi mingi ezalaka makasi epayi ya batu bakolo koleka bana.
Bilembo bibandaka komonana mikolo zomi kino mikolo ntuku mibale na moko sima na kozwama na virus.
Varicelle eza bokono boye botambolaka na mopepe oyo ekabolamaka na bopete nionso na nzela ya kosukose na intsa ya mutu oyo azali nayango.
Ekoki kokoba kowuta mokolo moko to mibale liboso ba mpote emonana kino ba pota nionso ezibama na bokulutu.
Ekoki mpe kokabolama na bosimbi ba mpote.
Baye baza na zona bakoki kokabola varicelle na baye baza immunisé te soki basimbi ba mpote.
Diagnostic ya bokono ekoki kosalema mingi mingi kolandana na bilembo biye bimonani;[6] kasi, ba cas misusu ekoki kozala confirmer na nzela ya réaction na chaine ya polymérisation (PCR) komeka ba mpote to bokulutu.
Komeka ba anticorps ekoki kosalema mpo na koyeba soki mutu aza immunisé to te.
Mingi mingi batu bazwaka bokono oyo obe mbala moko.
Mangwele ya varicelle esali ete motango ya baye bazwami na bokono ya varicelle na mikakatano kouta na bokono oyo ekita.
Ezali kotala pene na 70 kino 90 % ya batu oyo baza na bokono na lisungi monene mpeza mpo na baye baza na mpasi makasi.
Esangami na ba mboka ebele bapesaka bana mangwele mbala na mbala.
Kozwa mangwele nakati ya mikolo misato sima na kozwama na infection ekoki komatisa résultat epayi ya bana.
Traitement mpo na baye bazwami na bokono ekoki kozala lotion calmante ya calamine mpo na kosalisa mokosa, kokata manzaka ya misapi ya maboko mpo na kokitisa komizokisa nakomikwanza, mpe komela paracétamol (acétaminophene) mpo na kosalisa fièvre.
Mpo na baye baza na risque monene ya mikakatano ba nkisi anti-virus neti aciclovir ezalaka recommandé.
Varicelle ebimelaka bipayi nionso na mokili.
Liboso ya mangwele oyo eza kopesama mbala na mbala motango ya baye bazalaki kozwama na bokono mobu na mobu ezalaki ndenge moko na motango ya baye bazalaki kobotama.
Uta mangwele eya motango ya ba infection na Etats Unis ekatema na 90%.
Na mobu ya 2013, varicelle ememaki liwa ya batu 7,000 mokili mobimba – motango oyo mokitaki kowuta na 8,900 na mobu ya 1990.
Liwa ezwaka mutu 1 nakati ya batu 60,000 oyo bazali na varicelle.[4] Bokeseni ezalaki te kati na varicelle na variole kino na suka ya siècle ya 19.
Na mobu ya 1888, basembolaki boyangani nayango na zona.
Nkombo ya varicelle etiyamaki mbala ya yambo na mikanda na mobu ya 1658.
Na lokota ya Angele bamitunaki ndenge nini "chiken" oyo elingi koloba soso na Lingala, basangisaki yango nkombo ya bokono oyo mpo na koloba "chickenpox", mpe ebele ya maloba elobamaki; moko nayango ezalaki ete bokono oyo eza mua lolenge ya bopete.[11]
Piololo nakati ya matoyi eza mutu koyoka mongongo ntango libanda ya matoyi makelele eza te.
Mingi mingi ntango etatolama bo ngongi, ekoki mpe koyokana neti eloko ekobetaka nakati ya litoyi, piololo to konguluma.
Mbala mingi te, mingongo ya batu to ya miziki oyo eza claire te ekoyokama.
Mongongo ekoki kozala pete to makasi, hauteur ya se to hauteur ya likolo mpe emonani neti eza kouta na litoyi to nionso mibale.
Mingi mingi, eyaka malembe malembe eza komata.
Epayi ta batu mosusu, mongongo yango ememaka depression, anxieté to kobebisa concentration.
Piololo nakati ya matoyi eza bokono te kasi eza elembo oyo ekoki kouta na ba ntina oyo ememaka maladi.
Moko ya ba ntina oyo eyebani mingi eza kobungisa koyoka oyo ewuti na makelele.
Ntina misusu eza: ba nfection ya matoyi, mpasi ya motema to ya ba vaisseau ya makila, kizunguzungu ya Ménière, bongo kovimba, komela lolenge songolo ya ba nkisi, pota na moto oyo ezwama kala mpe mafuta ya matoyi.
Mingi mingi ezwaka batu oyo baza na depression.
Minigi mingi diagnostic elandanaka maye mokoni alobi.
Mbala mususu, mongongo ekoki koyokama na mutu mususu oyo azali kosalela stéthoscope: mpo na yango, piololo na matoyi eyebani bo eye eza objectif.
Ba questionnaire ndenge na ndenge eza mpo na kotatola ndenge piololo na matoyi eza kotungisa bomoyi ya mutu.
Esengeli batu basala examen ya audiograme mpe ya ba nerfs nakti ya diagnostic.
Soki nkokoso ezwami, kozwa bilili na scanner neti MRI ekoki kozala recommandé.
Baye baza na piololo nakati ya matoyi oyo esalemaka motindo moko na ebeteli ya motema nabango esengeli basala ba examen mosusu.
Mpo na komibatela esengeli kosala ete makelele ya makasi ekota na matoyi te.
Soki ntina eye ememaki bokono eyebani, kotraiter yango ekoki kosalisa.
Soki te, mingi mingi, mpo na kosalisa balelaka ndenge ya kobikisa na maloba.
Ba appareil ya kopesa mongongo to ba appareil accoustique ekoki mpe kosalisa.
Kotala na mobu ya 2013, nkisi ya kobikisa mpeza naino ezwamaki te.
Ezwaka batu mingi, etungisaka pene na 10 kino 15% ya batu .
Mingi na bango, bakipaka yango te mpe yango eza nkokoso monene obe na 1 to 2% ya batu.
Nkombo ya bokono ewuta na Latin tinnīre oyo elingi koloba "kobeta ngonga".
Mpasi ya miso, eyebani mpe bo bokono ya miso to bogungisi ndenge ya komona.
Eza mpasi eye esalaka moto kobungisa malembe malembe makoki ya komona kino na lolenge loye lomemaka mikakatano miye mikoki te kosalisama bo momesano, neti na bosaleli maneti.
Mosusu ezalaka mpe na baye bazali na makoki moke mpo na komona mpo ete bazangi maneti to ba lentilles ya contact.
Mpasi ya miso mingi mingi elimbomalaka bo kobongisa malamu koleka bomoni malamu mpeza na mabe likolo ya 20/40 to 20/60.
Liloba bolanda basalelaka yango mpo na baye babungisi makoki nionso ya komona to baza pene ya kobungisa makoki nionso ya komona.
Mpasi ya miso ekoki komemela batu mikakatano na misala mya bango ya mokolo na mokolo neti kotambwisa motuka, kotanga, kosangana na baninga, mpe kotambola.
Ntina ya mpasi ya miso eye eyebani mpeza mokili mobimba eza pupille kozanga kosala ndenge elongobani (43%), cataracts (33%), mpe glaucome (2%).
Pupille kozanga kosala ndenge elongobani ekoki kozala mpasi na komona pene, mpasi na komona mosika, mpasi ya miso na botatoli biloko biye bilandani, mpe astigmatisme.
Cataracts eza ntina eye eyebani mpeza mpo na bolanda.
Mikakatano misusu miye mikoki komema nkokoso na miso eza dégénérescence maculaire kolandana na mibu ya moto, rétinopathie diabétique, opacification cornéenne, bolanda ya bomwana, mpe ba infections misusu ya ndenge na ndenge.
Mpasi ya miso ekoki mpe kouta na nkokoso misusu yakati ya bongo kolandana na accident vasculaire cérébral, mbotama mobeso, to traumatisme na mpe makambo misusu.
Makambo oyo ndenge na ndenge mayebani bo mpasi ya miso kouta na cortex.
Komema bana epayi ya monganga mpo ete atala nkokoso nini ekoki kozala na miso nabango ekoki konetola lolenge loye miso nabango mikosala na mikolo mikoya mpe kozala na ndenge ya kosilisa kelasi.
Komema batu bakolo epayi ya monganga ya miso ekoki mpe kozala ya litomba.
Diagnostic epesamaka na sima ya bosali examen ya miso.
Organisation Mondiale ya Santé emoni ete 80% ya ba mpasi ya miso ekoki kozala prévenu to kobikisama na ba nkisi.
Nakati nayango eza cataracts, the infections bolanda ya mingala mpe miso ya poti, glaucome, rétinopathie diabétique, pupille kozanga kosala ndenge elongobani, mpe mikakatano misusu ya bolanda ya bomwana.
Batu mingi oyo baza na mpasi ya miso bazwaka lisungi ya réadaptation ya miso, mbongwana na nzinga nzinga nabango, mpe baappareil ya kosalisa bango.
Na mobu ya 2012, 285 million ya batu bazalaki na mpasi ya miso nakati nabango 246 million bazalaki na makoki moke ya komona mpe 39 million bazalaki balanda.
Ebele ya batu baye baza na makoki moke ya komona baza na ba pays en voie de dévéloppement mpe baza na mibu koleka 50.
Taux ya baye baza na mpasi ya miso ekitaki uta mobu ya 1990.
Ba mpasi ya miso ememaka misolo ebele ya nkita ezala mpo na talo ya nkisi to mpe mpo na bobungisi makoki ya kosala mosala.
