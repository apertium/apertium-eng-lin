CHARLE AZALI WAPI?
Charle mpé Mariya bazalí na elanga.
Eleko ezalí penza malámu lelo, ezalí penza molungé.
Kasi lobi ezaláki penzá malílí!
Bakokaki kosakana libanda té.
Charle mpé Mariya balinga kosakana, basakanaka elongó mikolo minso liboso ya elanga ya ndako ya pembe.
Charle azalí mobali ya moke mpé azalí na motoba mibu.
Mwasi ya moke azalí ndeko na ye, azalí na mitano mibu.
Charle azalí na mbwá ya moke, mbwá mpé azalí sik'oyo na elanga.
Mbwá alingaka kosakana na bana mibale.
Mbwá azalí penza na esengo sik'oyo.
Mariya azalí na mbwá?
Té, Mariya azalí na mbwá té, azalí na nyau.
Kasi nyau azalí na kati ya ndako, nyau azalí kolala.
Mama na bango azalí na kati ya ndako na nyau, atali na ninisa mpé amoni Charle mpé Mariya bazalí kosakana.
Charle akimi noki na nzeté monene ya kala, azalí kobombana Mariya.
Oyebi pona nini? Mariya azalí kofanda mpé azalí na maboko na ye liboso na miso na ye.
Akoki komona eloko té mpé azalí kotanga.
Pona nini azalí kosala yango?
Mpé Charle azalí kosala nini pembeni ya nzeté?
Ezalí lisano.
Tangó Mariya asilisi kotanga atali epayi.
Azalí koluka Charle: akeyi wapi? Omoni ye?
Mariya ayebi esika Charle azalí té
Atuni mbwá: "Omoni Charle?".
Kasi mbwá akoki koloba té.
Bongo Mariya azui eyano ya motuna na ye té.
Bato bazua eyano mokolomo té tangó balobi na bambwá.
Mariya atali mama na ye na nsima ya ninisa, mama na ye azalí koseka
Mariya akanisi mama na ye amoni wapi Charle ake: "Lobela ngai azalí wapi!", alobi na mama na ye.
"Té Mariya, Na koki koyebisa yo té!", ayanoli.
Ata ayebi wapi azalí, aboyi koloba.
Mariya atamboli malembe na elanga.
Azalí kaka komeka kokuta Charle.
Atali na nse ya mesa mpé na nse ya bakiti, kasi Charle azalí kuna té.
Atali bisika binso kasi akoki kokuta Charle té.
Bongo ayoki mogongo, ezalí kouta na nsima ya nzete monene ya kala.
Ekoki kozala Charle? Ayoki malamu.
Ezalí ndeke to nyama mosusu té. Akoki koyoka yango malumu sik'oyo.
Esengeli ezala Charle!
Ye mpé amoni loboko ya moke mpé Tangó atamboli mpémbeni amoni mpé motu na ye.
Aseki mpé alobi: "Namoni yo!".
Bazalí na esengo mpé bake na ndako, ezalí eleko ya kolia eloko moko mpé komela mai.
