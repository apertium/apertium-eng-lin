CHARLE AZALI WAPI?
Charle mpé Mariya bazalí na elanga.
Eleko ezalí malámu lelo, ezalí penzá molungé.
Kasi lobi ezaláki penzá malílí!
Bakokaki kosakana libándá tɛ́.
Charle mpé Mariya balinga kosakana, basakanaka elɔngɔ́ mikɔlɔ minso na elanga libosó ya ndako ya monɛ́nɛ.
Charle azalí mobali ya moké mpé azalí na mbula motóba.
Mwasi ya moké azalí ndeko na yé, azalí na mbula mítáno.
Charle azalí na mbwá ya moke, mbwá azalí mpé na elanga sik'oyo.
Mbwá alingaka kosakana na bana míbalé.
Mbwá azalí penzá na esengo sik'oyo.
Mariya azalí mpé na mbwá?
Tɛ́, Mariya azalí na mbwá tɛ́, azalí na nyaú.
Kasi nyaú azalí na kati ya ndako, nyaú azalí kolála.
Mama na bangó azalí na káti ya ndako na nyaú, atálí na lininisa mpé amoni Charle mpé Mariya bazalí kosakana.
Charle akímí noki na nzeté monɛ́nɛ ya kala, azalí kobómbana Mariya.
Oyébí pona nini?
Mariya azalí kofánda mpé azalí na mabɔ́kɔ na yé libosó ya miso na yé.
Akoki komɔ́na elóko mókó tɛ́ mpé azalí kotánga.
Pona nini azalí kosála yangó?
Mpé Charle azalí kosála nini pɛnɛ ya nzeté?
Ezalí lisano.
Tangó Mariya asilisi kotánga atálí zingazinga.
Azalí koluka Charle: akeyi wápi? Omɔ́ní yé?
Mariya ayebi esika Charle azalí tɛ́
Atúní mbwá: "Omɔ́ní Charle?".
Kasi mbwá akoki koloba tɛ́.
Bongo Mariya azúí eyano ya motuna na yé tɛ́.
Bato bazua eyano mokɔlɔ mókó tɛ́ tangó balobi na bambwá!
Mariya atálí mama na yé na nsima ya lininisa, mama na yé azalí kosɛka.
Mariya akanisi ete yé amoni wápi Charle akendaki: "Lobela ngáí azalí wápi!", alobí na mama na yé.
"Tɛ́ Mariya, Nakoki koyebisa yó tɛ́!", ayánolí.
Ata ayebi wápi azalí, aboyi koloba.
Mariya atamboli malembe na elanga.
Azalí kaka komeka kokúta Charle.
Atálí na nsé ya mesa mpé na nsé ya bakíti, kasi Charle azalí kuna tɛ́.
Atálí bisíká binso kasi akoki kokúta Charle tɛ́.
Bɔngɔ́ ayókí mongóngó, ezalí kouta na nsima ya nzeté monɛ́nɛ ya kala.
Ekoki kozala Charle? Ezali mongóngó lisúsu. Ayókí malámu.
Ezalí ndeke to nyama mosusu tɛ́. Akoki koyóka yango malámu sik'oyo.
Esɛngɛli ezala Charle!
Bɔngɔ́ amɔ́ni mpé lobɔ́kɔ ya mokɛ́ tangó atambolí mpembéni amɔ́ni mpé motu na yé!
Asɛkí mpé alobi: "Namoni yo!".
Bazalí na esengo mpé bakei na ndako, ezalí eleko ya kolia elóko mókó mpé komɛla mwá maí!
